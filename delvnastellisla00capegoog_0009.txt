Praefatio.

Satis constat Graecos sibi cogitavisse beatorum sedes in
terris et sub terra et in caelo. Extremis in Oceani angulis
situm erat Elysium Homericum quo vivi remoti sunt cum dis
affinitate coniuncti, ibidem collocatae sunt et Hesiodi beatorum
insulae in quibus quartae aetatis heroes versantur3 apud inferos
autem siti erant Elysii campi quo perveniunt post mortem ii qui
in terris bene iusteque vixerunt quam opinionem excultam et
pervulgatam videmus mysteriis3 philosophi denique imprimis
prementes vetustas vulgi opiniones docuerunt animam post
discessum a corpore ascendere ad caelum unde fiebant luna,
stellae, lacteus orbis animarum sedes. Cuius opinionis quoniam
nunquam continuo tractatam esse videam mihi proposui ut ab
originibus evolvam in hoc opusculo imaginem perspicuam.

